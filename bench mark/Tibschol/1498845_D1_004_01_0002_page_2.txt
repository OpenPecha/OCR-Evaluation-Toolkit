བཞིན་རྗེས་འབྲང་༑་༑་འཇིག་རྟེན་སྣ་ཚོགས་ལས་ཀྱིས་བསྒྲུབས་པ་སྟེ་༑་༑་འགྲོ་ཀུན་ལས་ཀྱི་བགོ་སྐལ་ངེས་ལ་སྤྱོད་༑་༑་ལས་རྣམས་རང་ཉིད་ནམ་ཡང་ཆུད་མྱི་ཟ་༑་༑་དགེ་དང་མི་དགེ་ལས་དག་ཕྲ་བས་ཀྱང་༑་༑་རྣམ་པར་སྨྱིན་པ་ཤིན་ཏུ་ཆེར་འབྱིན་ཏེ་༑་༑་ཕྱི་རོལ་ས་བོན་ཚོགས་ཀྱིས་བསྐྱད་དུ་མྱེད་༑་༑་འདི་ལ་མངོན་སུམ་སྤྱན་གྱུར་བདེ་གཤེགས་ཀྱི་༑་༑་གསུང་ལ་བརྟེན་ཅིང་ལན་མང
གོམས་པ་ཡིས་༑་༑་སྡིག་པ་ཕྲ་བའང་སྲོག་བསྡོས་བྱས་ཡང་ཞིང་༑་༑་དགེ་ལེགས་ཕྲ་ལའང་གཅིགས་ཆེར་ནན་ཏན་བསྒྲུབ་༑་༑་སྡིག་རྣམས་ས་བོན་བཅས་ལ་ཆེར་འཛེམ་ཞིང་༑་༑་དད་སོགས་ཡན་ཏན་འབད་པས་སྤེལ་བྱེད་པ་༑་༑་འདི་ནི་དང་པོའི་ཡང་དག་ལྟ་བ་སྟེ་༑་༑་སངས་རྒྱས་ཉིད་ཀྱི་རྗེས་འཐུན་སྒྲུབ་བྱེད་མཆོག་༑་༑་སྡེ་སྣོད་ཀུན་ཀྱི་དོན་ལ་མཁས་རློམ་ཞིང་༑་༑་ཚིག་རྣམས་མ་ལུས
ཁ་ཏོན་འཆད་བྱེད་ཀྱང་༑་༑་ཅུང་ཟད་དོན་ལ་ཐུག་ན་ཉེས་ལེགས་ཀྱི་༑་༑་བླང་དོར་སྒྲུབ་པ་འདོར་ན་རྨོངས་ཆེན་ཡིན་༑་༑་མྱིག་སྟོང་ལྡན་ཡང་ལེགས་ཉེས་རྣམ་འབྱེད་པའི་༑་༑་བློ་མྱིག་དང་བྲལ་དམུས་ལོང་ཆེན་པོ་སྟེ་༑་༑་མཐོ་རིས་བྱང་གྲོལ་ལམ་དང་ལམ་མྱིན་པ་༑་༑་མྱི་མཐོང་ཕྱིར་ཞེས་མཁས་མཆོག་དག་གིས་གསུངས་༑་༑་དགེ་བ་ཟག་བཅས་ཀྱིས་ཀྱང་སྲིད་པའི་༑༑
བདེ་བ་སྒྲུབ་ཏུ་ཟད་དེ་ཁམས་གསུམ་པོ་༑་༑་མཐའ་དག་སྡུག་བསྔལ་གསུམ་གྱིས་རབ་མནར་པ་༑་༑་མྱེ་རླུབས་ཆེན་པོར་བྱིང་ལྟར་རྣམ་པར་བལྟ་༑་༑་དེ་ལས་སྐྱོ་ཞིང་ངེས་འབྱུང་དོན་གཉེར་ནས་༑་༑་དགེ་ལེགས་ལམ་ཀུན་རྩ་བ་སྐྱབས་འགྲོ་བས་༑་༑་ལེགས་བསྒྲུབས་ཞི་བའི་བསམ་པ་བརྟན་པོ་ལས་༑་༑་ཡན་ལག་དྲུག་ལྡན་ཚུལ་ཁྲིམས་མཆོག་ལེགས་གཟུང་༑༑
འདི་ནི་རྒྱུ་དང་མི་རྒྱུའི་ས་བཞིན་དུ་༑་༑་བྱང་ཆུབ་སེམས་དང་ལྷག་པའི་ཏིང་འཛིན་སོགས་༑་༑་ཡོན་ཏན་མ་ལུས་སྐྱེ་དང་གནས་པ་དང་༑་༑་འཕེལ་ལ་བགྲོད་པ་གཅིག་པའི་གཞི་རྟེན་མཆོག་༑་༑་དེ་ཕྱིར་རང་གིས་ཇི་ལྟར་ཁས་བླངས་པ་༑་༑་ཐུབ་པས་བཅས་པའི་བསླབ་གཞི་རང་བཞིན་དང་༑་༑་བཅས་པ་ཕྲ་ལའང་དྲན་ཤེས་བརྟན་པོ་ཡིས་༑་༑་སྲོག་བསྡོས་བྱས་ཏེ་མཚམས་མི་ལྡབ
བསྒྲིམ་༑་༑་གལ་ཏེ་དམན་པའི་བག་ཆགས་ཐོག་མྱེད་ནས་༑་༑་བརྟན་པར་ཆགས་ལས་ཉོན་མོངས་མང་སོགས་རྒྱུས་༑་༑་ཅུང་ཟད་འདས་ནའང་པང་དུ་སྦྲུལ་འོངས་ལྟར་༑་༑་ལ་གོར་ཕྱིར་བཅོས་འབད་པས་སྟོབས་བཞིས་སྦྱང་༑་༑་སྡོམ་པའི་རིམ་ཀུན་ཁས་ལེན་ལ་དཔའ་ཞིང་༑་༑་ཁུར་ལྕི་བཀུར་དང་སྙིང་པོའི་བློ་མྱེད་པར་༑་དྲན་ཤེས་ཉམས་པས་རྩིས་མྱེད་ཡལ་དོར་ན་༑་༑
ཐོས་སོགས་ཀྱིས་ཀྱང་མུན་མཐར་ལྷུང་མི་སྐྱོབས་༑་༑་རང་ཉིད་བཟང་པ་གནས་གྱུར་དགེ་ལེགས་ཀྱིས་༑་༑་དབུགས་ཕྱིན་གྱུར་ཀྱང་འགྲོ་ཚོགས་རེ་རེ་ནི་༑་༑་བདག་གི་མར་གྱུར་བརྩེ་བས་ངལ་བ་བརྒྱའི་༑་༑་སྡུག་བསྔལ་འབར་བས་བསྐྱངས་པའང་བགྲང་ལས་འདས་༑་༑་འདི་ཀུན་དོར་ནས་ངེས་འབྱུང་ཁྲེལ་བོར་ཆེ་༑་༑་དེ་ཕྱིར་ཁྱིམ་རྙིང་མེ་མཆེད་རབ་སྐྲག་མི་༑་༑་ཕྱིར་བྲོས
གཉེན་སྡུག་དྲན་ནས་སླར་འཇུག་ལྟར་༑་༑་རང་བདེ་བཏང་ལ་བྱམས་དང་སྙིང་རྗེས་བལྟ་༑་༑་འདི་ལྟར་བདག་ལ་རབ་གཅེས་ཉམ་ཐག་རྣམས་༑་༑་དྲིན་བཟོས་ཕན་དང་བདེ་ལ་སྦྱར་བ་དང་༑་༑་གནོད་མང་གཙེས་ལས་ཇི་ལྟར་བསྒྲལ་བྱ་ཞེས་༑་༑་རྟག་ཏུ་གུས་པར་བྱེད་པའི་སྦྱོར་བས་བསྒོམས་༑་༑་སྲིད་ཞིར་ལྷུང་བས་གཞན་སྒྲོལ་གནས་མྱེད་པས་༑་༑་གཞན་དོན་བསྒྲུབ་ལ་རོ་གཅིག

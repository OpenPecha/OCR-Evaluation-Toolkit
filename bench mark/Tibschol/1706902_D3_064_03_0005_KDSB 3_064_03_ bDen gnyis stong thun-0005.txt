༑་དེས་ན་དཔྱད་ན་བློ་ངོར་མ་གྲུབ་པས་༑་དོན་དམ་པ་ཤེས་བྱ་མ་ཡིན་ལ་༑་དེའི་ཕྱིར་བློའི་ཡུལ་ལས་པས་འདས་པས་བློས་བརྟགས་པའི་སྐྱོན་ཐམས་ཅད་ཀྱིས་མི་གནོད་དེ་༑་འབེན་མེད་ན་མདའ་མི་འཕོག་པ་བཞིན་ནོ་༑༑་དེ་ལ་༑་སློབ་དཔོན་འཕགས་པས་༑་གལ་ཏེ་དངོས་གང་དམ་བཅའ་ཡོད་༑༑་དེས་ན་ང་ལ་སྐྱོན་དེ་ཡོད་༑་༑
ང་ལ་དམ་བཅའ་མེད་པས་ན་༑༑་ང་ནི་སྐྱོན་མེད་ཁོ་ན་ཡིན་༑་ཞེས་གསུངས་པ་ལྟར་རོ་༑༑་འོ་ན་མངོན་པ་ལས་༑་ཁས་མི་ལན་པའི་ལྟ་བ་དང་༑་ངན་གཡོའི་ལྟ་བ་ཞེས་གསུངས་པ་དང་མཚུངས་པར་མི་འགྱུར་རམ་ཅེ་ན་༑་མི་འགྱུར་སྟེ་དཔེར་ན་༑་རྐུན་མ་ཞིག་སྐུས་པར་ཁས་མི་ལན་ན་༑་ཁས་མི་ལེན་པ་ངན་གཡོ་ཅན་ཞེས་བརྗོད
པར་འཐད་ཀྱི་༑་མསྐུས་པ་ཞིག་ཁས་མི་ལེན་ན་དྲང་པོར་སྨྲ་བར་ཡིན་གྱི་༑་ཁས་མི་ལེན་ཡང་པ་འམ་ངན་གཡོ་ཅན་ཞེས་བརྗོད་པར་ག་ལ་རིགས་༑་དེ་བཞིན་དུ་བདུ་སྟེགས་པ་ལྟར་དམ་བཅས་ཡོད་བཞིན་དུ་༑་སྒྱུ་ཐབས་ཀྱིས་ཁས་མི་ལན་པ་ལ་ཁས་མི་ལེན་པ་དང་༑་ངན་གཡོ་ཅན་ཞེས་བརྗོད་པར་རིགས་སོ་༑༑་ཁོ་བོ་ཅག་དོན་དམ
པར་སྤྲོས་པ་དང་བྲལ་བའི་ཕྱིར་དམ་བཅའ་ཁས་མི་ལེན་པ་ལ་ངན་གཡོ་ཅན་ཞེས་བསྐུར་པ་ཇི་ལྟར་འདེབས་༑་དྲང་པོར་སྨྲ་བ་ཞེས་བསྟོད་པར་རིགས་སོ་༑༑་བླ་མ་ཆོས་རྗེའི་གསུང་ཡིན་༑༑་༑༑༄༑༑་ཤོག་གུ་དཀར་པ་མ་བ་དངས་ལྟན་ལ་༑༑་བདེན་གཉིས་ཆོས་རྗེའི་གསུང་སྒྲོས་བཀོད་༑༑་འདི་བཞེངས་དེག་པ་གང་ཏིན་དེས་༑༑་ཤག་ཀྱའི་བཙུན་པ་ཡོན་སེང་གིས་༑༑་སྤྱས་བསྟན་པ་འཛིན་པ་དང་༑༑
ཀུན་མཁྱེན་རྒྱལ་པོ་མྱུར་ཐོབ་ཤོག་༑་ཞུས་སོ་དག་གོ་༑

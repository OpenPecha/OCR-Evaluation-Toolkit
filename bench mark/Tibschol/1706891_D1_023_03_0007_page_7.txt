༑་དེ་ལ་གསུཾ་སྟེ་༑་ཁཾས ༣་གྱི་རྟོགས་པའི་དོན་རྒྱུ་ལ་བསྒོཾ་བ་བསྒོཾ་ལཾ་དུ་བསྟན་པ་དང་༑་བསོད་ནཾས་ཀྱི་གྱུར་ཚད་དང་༑་དེའི་བྱེད་པ་འབྲས་བུ་དང་བཅས་པའོ་༑་༑་གྱུར་ཚད་ལ ༣་སྟེ་༑་སྒྲོ་བསྐུར་དང་བྲལ་བའི་བསྒོཾ་ལཾ་ཐབས་ཤྲེབ་ཟུང་འབྲེལ་དུ་བསྒོཾས་པས་འབྲས་བུ་ཆེན་པོ
འབྱུང་བ་དང་༑་དེ་རྒྱུན་ཆགས་ཡིན་བས་རྣཾ་རྟོག་སྤོང་བའི་དཔེའ་དང་༑་དེས་ཉོན་མོངས་པ་ཆེ་འབྲིང་རྐུ་སྤོང་བའོ་༑་༑་དེ་ལ ༣་༑་ཆུང་དུ་དང་༑་འབྲིང་དང་༑་ཆེན་པོའོ་༑་༑ ༣་པ་ལ ༢་ཏེ་༑་བྱེད་པ་དང་༑་འབྲས་བུའོ་༑་༑་བྱེད་པ་ལ ༢་ཏེ་༑་བརྩོད་པ་དང་༑་ལན་ནོ་༑༑
འབྲས་བུ་ལ་བརྩོད་པའི་ལན་ལ ༣་སྟེ་༑་གཅོད་མར་མྱེའི་དཔེའ་སེམས་པ་སྐྱེད་ཎ་ཕྱི་བྱང་ཆུབ་ཀྱི་རྒྱུ་ཡིན་བར་བསྟན་པ་དང་༑་རྟེན་འབྲེལ་འཛོམ་བས་འབྲས་བུ་འབྱུང་བ་ས་བོན་གྱི་དཔེས་སྔ་ཕྱི་དངོས་དང་བརྒྱུད་པའི་རྒྱུར་བསྟན་པ་དང་༑་བསྐྱེད་ཆུ་ཐིགས་ཀྱི་དཔེས་སེམས་བསྐྱེད་སྔ་ཕྱི
རིམས་ཀྱིས་འཕེལ་བས་བྱང་ཆུབ་ཀྱི་རྒྱུ་ཡིན་བར་བསྟན་པའོ་༑་༑་དེ་ལྟ་བུའི་ལག་ཆེན་དངོས་སམ་ཡིད་ལ་བྱེད་པའི་ཁྱད་པར་ལ ༣་སྟེ་༑་དངོས་དང་ཕན་ཡོན ༢་ཀྱིས་ཆོས་སྐུ་ཐོབ་བར་བྱེད་པ་ལ་སྲིད་པ་དང་ཞི་བ་མཉཾ་བ་ཉིད་དུ་བསྒོཾ་བ་དང་༑་གཟུགས་སྐུ་ཐོབ་པར་བྱ་བའི
དོན་དུ་ཞིང་དག་པ ༢་བསྒོཾ་བ་དང་༑་འཕྲིན་ལས་ཐོགས་པ་མྱེད་པ་ཐོབ་པར་བྱ་བའི་དོན་དུ་ཐབས་ལ་མཁས་པ་ལ་བསླབ་པའོ་༑་༑་དེ་ལ ༢་ཏེ་༑་ཡུལ་དང་སྦྱོར་བའི་སྒོ་ནས་མདོར་བསྟན་པ་དང་༑་དབྱེའ་བའི་སྒོ་ནས་རྒྱས་པར་བཤད་པའོ་༑་༑་དེ་ལ་བཅུ་སྟེ་༑་དགྲ་རྣཾས་ལས་འདས
པའི་ཐབས་ལ་མཁས་པ་དང་༑་ཐུན་མོང་མ་ཡིན་བའི་དང་༑་མྱི་གནས་པའི་དང་༑་ཇི་བཞིན་ཤུགས་ཀྱི་དང་༑་ཆགས་པ་མྱེད་པའི་དང་༑་མྱི་དམྱིགས་པའི་དང་༑་མཚན་མ་མྱེད་པའི་དང་༑་སྨོན་པ་མྱེད་པའི་དང་༑་ཚད་མྱེད་པའི་དང་༑་རྟགས་ཀྱི་ཐབས་ལ་མཁས་པའོ་༑༑་༑༑
རྩེ་མོ་མངོན་བར་རྟོགས་པའི་སྦྱོར་བ་ལ་ལྔ་སྟེ་༑་སྦྱོར་ལཾ་གྱི་རྩེ་མོས་དེའ་རྟེན་རྟོག་གཅད་པ་དང་༑་མཐོང་ལཾ་གྱི་རྩེ་མོས་ཀུན་བརྟགས་གཅད་པ་དང་༑་བསྒོམ་ལཾ་གྱི་རྩེ་མོས་ལྷན་སྐྱེས་སྤང་བ་དང་༑་བར་ཆད་མྱེད་པའི་རྩེ་མོས་ལྷན་སྐྱེས་ཀྱི་ས་བོན་འཕྲ་མོ་སྤང་བ་དང་༑
དེ་དག་གི་སྤང་བྱ་ལོག་བསྒྲུབ་བསྟན་པའོ་༑་༑་སྦྱོར་ལཾ་གྱི་རྩེ་མོ་ལ་བཞི་སྟེ་༑་དྲོད་ཀྱི་རྩེ་མོའི་རྟགས་དང་༑་རྩེ་མོའི་རྣཾ་པར་འཆེལ་བ་དང་༑་བཟོད་པའི་བརྟན་པ་དང་༑་ཆོས་ཀྱི་མཆོག་སེམས་ཀུན་ཏུ་གནས་པའོ་༑་༑་དྲོད་ཀྱི་རྩེ་མོ་ལ་བཅུ ༢་སྟེ་༑་ཀུན་བརྟགས་རྟོག་པ
ཆོད་པའི་ཐོབ་པ་དང་མ་ཐོབ་པའི་ཁྱད་པར་དྲུག་དང་༑་ལྷན་སྐྱེས་རྟོག་པ་གཅོད་པའི་ཐོབ་མ་ཐོབ་ཀྱི་ཁྱད་པར་དྲུག་གོ་༑་༑་དང་པོ་ལ་དྲུག་ལས་༑་མྱི་ལཾ་ན་དམན་བ་ལ་འདོད་པ་མྱེད་ཅིང་མཆོག་གི་སྣང་བ་འབྱུང་བ་དང་༑་ཁྱད་པར་དུ་སྙིང་རྗེ་དང་འབྲེལ་བས་བདེན་བ་ངག་ལ

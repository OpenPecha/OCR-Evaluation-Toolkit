༑༑་ཨྰོཾ་སྭ་སྟི་༑་སངས་རྒྱས་དང་བྱང་ཆུབ་སེམས་དཔའ་ཐཾད་ལ་ཕྱག་འཚལ་ལོ་༑༑་འདིར་བྱས་ཆོས་ཀྱི་འབྲེལ་ཅག་ཙམ་ཅི་བྱེད་པ་ནི་༑་སངས་རྒྱས་མངོན་པར་རྫོགས་པར་སངས་རྒྱས་ནས་ཆོས་ཀྱི་འཁོར་ལོ་རིམ་གསུཾ་གསུངས་༑་དེ་ཡང་བསྡུ་ན་དྲང་པའི་དོན་གྱི་མདོའི་སྟེ་དང་༑་ངེས་པའི་དོན་གྱི་མདོའ་སྟེ་གཉིས་སུ་འདུས་ཏེ་༑་ཀུན་རྫོབ་ཀྱི་བདེན་ས་བསྟོན་པ་དང་༑་གང་ཟག་གི་བསམ
པ་ལ་ལྟོས་པའི་དོན་དམ་པའི་བདེན་པ་བསྟན་པ་ནི་དྲང་དོན་ཡིན་ལ་༑་དངོས་པོའི་གནས་ལུགས་ཀྱི་དོན་དམ་པའི་བདེན་པ་སྤྲས་བྲལ་སྟོན་པ་ནི་ངེས་དོན་ཡིན་༑་སངས་རྒྱས་མྱང་ན་ལས་འདས་ནས་ཡོད་དབུ་བརྒྱ་ན་སློབ་དཔོན་ཐོགས་མེད་བྱོན་༑་དེ་ཡང་མདོའི་ནས་ལུང་བསྟན་ཏེ་༑་ང་ནི་མྱང་ནས་དས་འོག་དུ་༑༑་ལོ་ནི་དབུ་བརྒྱ་ལོན་པ་ན་༑་ཐོགས་མེད་ཞེས་བྱའི་དགེའ་སློང་འབྱུང་༑༑་ངའི་མདོའི
སྟེ་འབྱེད་པར་འགྱུར་ཞེས་གསུངསོ་༑༑་སློབ་དཔོན་ཐོགས་མེད་ཀྱིས་ཤེས་རབ་ཀྱི་ཕ་རོལ་དུ་ཕྱིན་པ་ཉི་ཁྲི་ལྔ་སྟོང་པ་ལ་གཟིགས་པ་ན་དོན་གྱི་འབྲེལ་པ་ཁོང་སུ་མ་ཆུད་ཚིག་སོ་སོར་བཅད་པ་ས་གཅོད་ཡང་མ་ཤེས་ཏེ་༑་འགྲོན་པོའི་སྐྱེ་བོ་ཕྱོགས་གཏོར་བ་བཞིན་དུ་གྱུར་པས་༑་ང་ཡང་བདེའ་བར་གཤེགས་པའི་གསུང་རབ་ལ་རྒྱ་རིང་སུ་གྱུར་ན་སྐྱེ་བོ་གཞན་སྨོས་སུ་ཡང་མེད་པས་༑་སངས་རྒྱས་ཀྱི་སའི
ཆ་འདི་ཉིད་དུ་གཞན་གྱིས་བར་དུ་མ་ཆོད་པས་བྱང་ཆུབ་དུ་ལུང་བསྟན་པ་བཅོམ་ལྡན་འདས་བྱམས་པ་ཡིན་པས་༑་ངས་དང་པོ་བྱམས་བ་བསྒྲུབས་ལ་དེ་ནས་བྱམས་པའི་ཞལ་མཐོང་ནས་མདོའི་སྟེ་དབྱེ་བར་བྱའོ་སྙམ་ནས་༑་བྱམས་པ་བསྒྲུབས་པས་ལོ་དབུ་ན་བྱམས་པའི་ཞལ་མཐོངོ་༑་༑་ཁ་ཅིག་དག་ལོ་བཅུའ་གཉིས་སུ་བསྒྲུབས་པས་བྱམས་པའི་ཞལ་མཐོང་པར་འདོད་དེ་༑༑་སྐྱེ་མ་ཐོགས་མེད་ནགས
སུ་ལོ་༑༑་བཅུ་གཉིས་བར་དུ་སེམས་དཔའ་བསྒྲུབས་༑༑་སེམས་དཔའ་མ་གྲུབ་གླང་ཆེན་གྱི་༑༑་རྒྱབ་ཁལ་ལོངས་པའི་གྲུབ་མཐའ་བརྩམས་༑་ཅེས་སོ་༑༑་བྱམས་པའི་ཞལ་མཐོང་ནས་བྱཾས་པའི་རྫུ་འཕྲུལ་ལ་བརྟེན་ནས་དགའ་ལྡན་དུ་བྱོན་ལོ་ཉ་བཞུགས་བྱམས་པའི་ཆོས་ལྔ་བསན་པས་ཤེས་རབ་ཀྱི་དབང་པོ་རྒྱས་བར་གྱུར་༑་དེ་ནས་འཛཾ་བུ་གླིང་པའི་སེཾན་རྗེས་སུ་གཟུང་པའི་དོན་དུ་འཛཾ་བུ་གླིང་དུ
བྱོན་༑་བྱཾས་པའི་ཆོས་ལྔ་སྐྱེས་སུ་ཁྱེར་ནས་ཕྱིན་༑་བྱམས་པའི་ཆོས་ལྔ་པོ་དེ་ཡང་དྲང་བའི་དོན་གྱི་འགྲེལ་བ་དང་༑་ངེས་པའི་དོན་གྱི་མདོའི་སྡེའི་འགྲེལ་པ་གཉིས་སུ་འདུས་༑་དེ་ལ་འབྱེད་གཉིས་དང་བརྒྱན་གཉིས་སྟེ་བཞི་པོ་དྲང་དོན་གྱི་མདོའི་སྡེའི་འགྲེལ་པ་ཡིན་༑་དེ་ཡང་འབྱེད་གཉིས་པོ་དོན་དམ་པའི་བདེན་པའི་མདོའི་སྡེའི་འགྲེལ་པ་ཡིན་༑་རྒྱན་གཉིས་པོ་ཀུན་རྫོབ་ཀྱི་བདེན་པ་སྟོན་པའི
མདོའི་འབྲེལ་པའོ་༑་༑་འོ་ན་འགལ་བ་ཁས་བླངས་པར་ཡོང་སྟེ་༑་དོན་དམ་པའི་བདེན་པ་སྟོན་པའི་ངེས་དོན་གྱི་མདོའི་སྡེ་ཡིན་༑་ཀུན་རྫོབ་ཀྱི་བདེན་པ་དོན་པ་དྲང་དོན་གྱི་མདོའི་སྡེ་ཡིན་ནོ་ཞེས་གོང་དུ་བཤད་པ་མ་ཡིན་ནཾ་༑་འབྱེད་གཉིས་དང་རྒྱན་གཉིས་ཏེ་བཞི་པོ་དྲང་དོན་གྱི་མདོའི་སྡེའི་འགྲེལ་པ་ཡིན་ནོ་ཞེས་ནས་༑་ཡང་འབྱེད་གཉིས་དོན་དམ་པའི་བདེན་པ་སྟོན་པའི་མདོའི་སྡེའི་འགྲེལ་པ་ཡིན་ནོ
ཞེས་པ་འགལ་ལོ་ཞེ་ན་༑་མི་འགལ་ཏེ་ཀུན་རྫོབ་ཀྱི་བདེན་པ་སྟོན་པ་དྲང་དོན་གྱི་མདོའི་སྟེ་ཡིན་ཏེ་༑་གང་ཟག་གི་བསམ་པ་ལ་ལྟོས་པའི་དོན་དམ་པའི་བདེན་པ་སྟོན་པ་ཡང་དྲང་དོན་གྱི་མདོའི་སྡེ་ཡིན་ལ་༑་འབྱེད་གཉིས་པོ་གང་ཟག་གི་བསམ་པ་ལ་ལྟོས་པའི་དོན་དམ་པའི་བདེན་པ་སྟོན་པའི་མདོའི་སྡེའི་འགྲེལ་པ་ཡིན་པས་༑་དྲ་དོན་གྱི་མདོའི་སྡེའི་འགྲེལ་པ་ཡིན

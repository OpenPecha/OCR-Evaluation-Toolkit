པ་འཇམ་དཔལ་གྱི་ཞལ་བལྟ་བ་དང་༑་དེ་ལ་ཆོས་གསན་པ་དང་དགེ་བའི་ཆོས་ཡིད་ལ་བྱེད་པ་རྩེ་གཅིག་པར་གནས་པའ་ནི་རབ་དུ་བྱུང་པའི་ལས་ཀ་མཆོག་ལ་ཞུགས་པ་སྟེ་ངོ་མཚར་ཅན་གྱི་སྤྱོད་པ་གྱིས་པའོ་༑་༈་༑་ཕྱིའི་སྤྱོད་པ་དང་ཟ་མཉལ་བ་དང་ཆག་པ་གསུམ་གྱིས་གནས་པས་༑་སློབ་དཔོན་བསྒྲུབ་པ་མཛད་པའི་དུས་སུ་ཆོས་སྟོན་འདྲེན་པ་མང་པོ་བྱུང་པ་ན་དེའི་ཚེ
དེ་ན་ཡོད་པའི་རབ་ཏུ་བྱུང་ས་རྣམས་ཀྱིས་ཕྲག་དོག་གི་སྒོ་ནས་རྔན་མྱིང་དུ་བཏགས་པ་ནི་འབུ་སུ་ཀུ་ཞེས་པ་འདུ་ཤེས་གསུམ་པ་སྟེ་ཟ་བ་དང་གོས་ཀྱི་འདུ་ཤེས་ཉལ་བ་དང་འགྲེང་པའི་འདུ་ཤེས་འགྲོ་བ་དང་འདུག་པའི་འདུ་ཤེས་གསུམ་དུ་འདུ་ཤེས་པའོ་༑་༑་དེ་ནས་དེ་ན་གནས་པའི་རབ་ཏུ་བྱུང་པ་རྣམས་ཀྱིས་འདུས་ནས་བཀའ་བགྲོས་ཏེ་སྤྱིར་དགེ་འདུན་གྱི་ཡོ་བྱེད་འདི་བསམ་གཏན་དང་ཀློག་པ་དང་དགེ
འདུན་གྱི་བྱ་བ་བྱེད་པ་གསུམ་གྱིས་ལོངས་དཔྱད་པར་གན་ལ་ཡིན་པ་ལས་འདི་ནི་གང་ཡང་མྱེད་པ་བདག་ཅག་རབ་ཏུ་བྱུང་པ་རྣམས་ནི་སྦྱིན་བདག་དད་པ་ཅན་རྣམས་ཀྱི་ནོར་མ་ཡོངས་སྤྱོད་དགོས་ཏེ་དེ་ལ་ཡོན་ཏན་ཁྱད་པར་ཅན་རྒྱུད་ལ་སྐྱེ་དགོས་པ་ལས་དགེ་ཚུལ་ཞི་བའི་ལྟ་འདི་ནི་རྒྱལ་པོའི་བུ་སྐྱིད་དེ་བར་གནས་སློབ་སྦྱོང་གང་ཡང་མ་བྱས་པས་ཡོན་ཏན་གང་ཡང་རྒྱུད་ལ་མྱེད་དེ་སྦྱིན་བདག་གི་ནོ་རོ་ལ
ལོངས་སྤྱོད་པར་མ་དབང་ངོ་ཞེས་གནས་ནས་འདོན་པར་རྩོམ་པ་ལ་༑་དེའི་མཁན་པོ་སྟོབས་དང་ལྡན་པས་མཁན་པོའི་གཟི་བརྗིད་ཀྱིས་དངོས་སུ་བློ་བུར་དུ་གདོན་པར་མ་ནུས་ཏེ་རབ་ཏུ་བྱུང་བ་རྣམས་བགྲོས་པས་འོ་སྐོལ་རྣམས་ཀྱིས་མདོའི་འདོན་པའི་རེ་མོ་བྱ་སྟེ་འདི་ལ་བབ་པ་ན་༑་ཁོས་བློ་སྦྱོང་མ་བྱས་ཡིན་པས་མདོ་འདོན་མྱི་ནུས་ཏེ་རང་དོན་ལ་འགྲོའོ་ཞེས་ཟེར་ཏེ་མདོ་འདོན་པའི་ར་བོ་བྱ་བར
བྱས་སོ་༑་༑་དེ་ནས་སློབ་དཔོན་ལ་མདོ་འདོན་པའི་རེ་མོ་འབབ་པ་ན་དེག་བསྐོས་པས་མཁན་པོ་རྒྱལ་བ་ལྷའི་རྩར་ཕྱིན་ཏེ་༑་ཁྱེད་ཀྱི་མཁན་བུ་ལ་ད་སྟེ་ཞག་བདུན་བ་མདོ་འདོན་པའི་རེ་མོས་འབབ་སྟེ་དེས་བློ་སྦྱོང་ལ་རྩོགས་པ་མ་བྱས་པས་མདོ་འདོན་པའི་ནུས་པ་མྱེད་དེ་ཁྱེད་རང་གིས་འདོན་པར་ཞུ་ཞེས་བསྙད་པས་མཁས་པ་རྣམས་ཀྱི་ཡོན་ཏན་ནི་མཁས་པ་རྣམས་ཀྱིས་རིག་པ་ཡིན་པས་མཁན་པོ
ཞལ་ནས་རེ་ཤིག་ཁོ་དང་ལ་དྲིས་དང་ཁོས་མ་བྱུང་ན་གདོན་པར་བྱའོ་ཞེས་གསུངས་པས་༑་དགེ་བསྐོས་པས་སློབ་དཔོན་རྩར་ཕྱིན་ནས་ཀྱེད་ལ་ཞག་བདུན་ན་མདོ་འདོན་པའི་རེ་མོས་འོང་ངོ་ཞེས་སྨྲས་སོ་༑་༑་དེ་ནས་ཅང་མྱི་གསུང་པའི་ཚུལ་གྱིས་ཞལ་གྱིས་བཞེས་སོ་༑་༑་དེ་ནས་དགེ་བསྐོས་པ་ངོ་མཚར་སྐྱེས་ཏེ་དགེ་ཚུལ་ཞི་བའི་ལྟས་མདོའ་འདོན་པར་ཁས་བླངས་སོ་ཞེས་ཕྱོགས
ཀུན་དུ་བསྒྲགས་པ་ན་ཕྱོགས་ཀུན་ནས་མདོའི་ཉན་པ་མང་པོ་ལྷགས་ཏེ་མདོའ་འདོན་པའི་ཁྲི་དམའ་བའི་དབང་དུ་བྱས་ན་སློབ་དཔོན་གྱིས་དེར་བྱིན་པས་མཐོའ་བར་གྱུར་ལ་ཁྲི་དམའ་བ་འམ་ཡང་ན་རས་བཅོས་བུ་སྣ་ཚོགས་ཀྱི་ཁྲི་ཏ་ལ་བདུན་སྲིད་ཙམ་དུ་སྤངས་མཐོ་བའི་ཁྲི་ཆེན་པོ་བཤམས་པ་ལ་སློབ་དཔོན་བྱའི་རྒྱལ་པོ་ངང་པ་ནམ་མཁའ་ལ་འཕིར་བ་ལྟར་ཆོས་གོས་རྣམ་པ་གསུམ་སྐུ་ལ་བསྣམ
ལྷུང་ཟེད་དང་གསེལ་བྱདག་ཕྱག་དུ་བསྣམས་ནས་ཁྲི་ལ་བྱོན་པས་དམའ་བར་གྱུར་པ་ཡིན་ནོ་༑་༑་དེ་ནས་སློབ་དཔོན་གྱིས་འཁོར་རྣམས་ལ་བྱམས་པས་གཟིགས་ནས་འདི་སྐད་ཅེས་སྔོན་ཆད་ཁྱེད་རང་ལ་གྲགས་པའི་སངས་རྒྱས་ཀྱི་བཀའི་ལེ་ལག་ཅིག་གདོན་ནམ་སྔར་མ་གྲགས་པའི་ང་རང་གིས་བྱས་པའི་བསྟན་ཆོས་ཅིག་གདོན་ཞེས་འདམ་ཀ་བོར་རོ་༑་༑་དེ་ནས་འཁོར་རྣམས་ཀྱིས་སྔར་མྱེ
པའི་ཁྱེད་རང་གིས་མཛད་པ་དེ་གདོན་པར་ཞུ་ཅེས་བྱས་པ་ལས་སྔན་ཆད་མ་བྱུང་ཅི་ཡང་འདིར་རྗོད་མྱེད་ཞེས་པ་དང་བཅས་ཏེ་བྱང་ཆུབ་སེམས་དཔའི་སྤྱོད་པ་ལ་འཇུག་པ་འདི་དབུགས་ཐོག་ཅིག་ལ་ཞལ་དོན་དུ་མཛད་པ་ནི་ངོ་མཚར་ཅན་གྱི་སྤྱོད་པ་གསུམ་པའོ་༑་༑་༑་དེ་ནས་འཁོར་རྣམས་པ་རབསུ་དཀའ་སྟེ་བྱང་ཆུབ་སེམས་དཔའ་བློ་གྲོས་མྱི་ཟད་པ་ཞེས་བྱ་བར་བཏགས་སོ་༑་༑་དེ་ནས་རྙེད་པ་དང

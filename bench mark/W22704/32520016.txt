པར་དུ་འཕགས་པ་ཡིན་ནམ། འོན་ཏེ་སངས་རྒྱས་བཅོམ་ལྡན་འདས་ཁྱད་པར་དུ་འཕགས་པ་ངེས་པར་བརྟག་པར་བྱའོ། །སྙམ་པ་དང། དེ་གཉིས་ཀྱིས་ཐོས་པ། རི་བོ་ཏེ་སེ་ན་དབང་ཕྱུག་ཆེན་པོ་ཨུ་མ་དང། ཁྱུ་མཆོག་དང་བཅས་པར་མངོན་སུམ་དུ་གནས་སོ། །ཞེས་ཐོས་ཀྱིས། དེར་སོང་ལ་དབང་ཕྱུག་ཆེན
པོ་ཡུ་བུ་ཅག་ལ་ཇི་ལྟར་བསྟན་པ་དེ་ལྟར་བྱའོ། །ཞེས་ངེས་པ་སྐྱེས་ནས། དེར་མྱུར་བར་སོང་སྟེ་འབང་མ་ཆེན་པོ་དང་ལྷ་དག་གི་གྲོགས་བྱས་ཏེ། རི་བོ་ཏེ་སེའི་ས་མཉམ་པར་སོད་པ་དང། ལྷ་ཆེན་པོའི་ཁྱུ་མཆོག་སྤྲིན་དཀར་པོའི་དུམྦུ་ལྟ་བུ་བཟས་ལ་ཡན་པ་མཐོང་ངོ། །དེ་མཐོང་བས་རབ་ཏུ
དགའ་བ་དང། དེའི་རྗེས་ཐོགས་ཉིད་ལ་ལྷ་མོ་ཨུ་མ་འབྲས་བུའི་ཤིང་གི་ཚང་ཚིང་གི་ནགས་ན་འབྲས་བུ་ཐུབ་མཐོང་ནས། གུས་པ་དང་བཅས་པས་ཕྱག་བྱས་ཏེ། དེ་དག་གི་མེ་ཏོག་རྒྱས་པའི་ནགས་ཚལ་གྱི་གནས་ན་ཡུ་བུ་ཅག་གི་རྗེ་བོ་གནས་སོ། །ཞེས་གཏམ་ཐོས་པ་དང། དེ་དག་ཡིད་ལ་རབ་ཏུ་བཤད
པ་ཐོབ་པས་མེ་ཏོག་གསིལ་མ་གཏོར་བས་ཉེ་བར་མཛེས་པའི་སའི་ཆར་སོང་བ་དང། ལྷ་ཆེན་པོ་འབྱོར་པ་ཆེན་པོ་དང་ལྡན་པའི་བསྟན་ལ་འདུག་ཅིང་འཁོར་གྱི་ཚོགས་སྟོང་གི་བསྐོར་བ་མཐོང་ངོ། །མཐོང་བའི་རྗེས་ཐོགས་ཉིད་ལ་ཚོགས་ཀྱི་བདག་པོས་ལག་པ་ནས་གཟུང་སྟེ། དེའི
ཐད་དུ་ཁྱེད་ནས་གུས་པ་དང་བཅས་པས་ཕྱག་བྱས་པ་དང། དེ་དག་ལ་སྨྲས་པ། ཁྱེད་ཅག་ག་ལས་འོངས་ཞེས་དེ་དག་ལས་དྲིས་པ་དང། དེ་གཉིས་ཀྱི་ཇི་ལྟར་གྱུར་བརྒྱས་པར་སྨྲས་སོ། །དེ་ནས་ཇི་ཙམ་ན་དགེ་སློང་རྣམས་ཀྱི་ཟས་ཀྱི་དུས་ལ་བབ་པ་དང། ཉེ་བར་གྱུར་པ་ན། ནམ
མཁའ་ལས་སྤྲིན་ལྟ་བུ་འཛམྦུ་ཆུ་བོའི་གསེར་གྱི་མདོག་ཅན་གྱི་གོས་གྱོན་པ་མ་གྲོས་པའི་མཚོ་ལ་གནས་པའི་དགྲ་བཅོམ་པ་ལྔ་བརྒྱ་བྱ་གཤོག་པ་དམར་པོ་དང་བཅས་པ་ལྟ་བུར་བབས་པར་གྱུར་ཏོ། །དེ་ནས་ལྷ་ཆེན་པོ་འཁོར་གྱི་ཚོགས་དང་བཅས་པ་གུས་པ་དང་བཅས་པས་སྤོས
དང། བྱུག་པ་དང་མཆོད་པའི་ཡོ་བྱད་རྣམས་ཐོགས་ཏེ། དེ་དག་གི་ཐད་དུ་སོང་ནས་དེ་དག་རང་རང་གི་སྟན་ལ་འདུག་པ་ལ་རེ་རེ་ཞིང་གོས་རིན་ཆེ་བ་བསྐོན་ཏེ། །བདེ་བར་འདུག་པ་དང། བཟའ་བ་དང། བཅའ་བ་དང། བསོད་པ་རྣམས་ཀྱི་ཡང་དག་པར་ཚིམ་པར་བྱས་ནས། ཨུ
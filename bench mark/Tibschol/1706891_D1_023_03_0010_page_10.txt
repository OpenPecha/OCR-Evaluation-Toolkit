སྐྱེས་ཀྱི་ས་བོག་འཕྲ་མོ་སྤོང་བ་ལ ༢་ཏེ་༑་བསོད་ནཾས་ཀྱི་གྱུར་ཚད་ཀྱི་སྒོ་ནས་བར་ཆད་མྱེད་པ་དངོས་དང་༑་ལྡན་ཐོབ་དམྱིགས་པ་ལསྩོགས་པའི་ཁྱད་པར་མཚོན་ནས་བསྟན་པའོ་༑༑་༑་༑༑་དེ་དག་གི་སྤང་བྱ་ལོག་བསྒྲུབ་བསྟན་པ་ལ་ལྔ་སྟེ་༑་བོ་དེ་ཡུཾ་ལ་སྤྱོད་པས་བསཾ་གཏན་ལའ
གནས་ནས་དེའི་རྟོག་པ་གཅོད་པ་དང་༑་བརྩོན་འགྲུས་ལ་གནས་ཏེ་ལེ་ལོ་མྱི་མཐུན་ཕྱོགས་ཀྱི་རྟོག་པ་གཅོད་པ་དང་༑་བཟོད་པ་ལ་གནས་ཏེ་དེའི་མྱི་མཐུན་ཕྱོགས་ཀྱི་རྟོག་པ་གཅོད་པ་དང་༑་ཚུལ་ཁྲིམས་ལ་གནས་པས་དེའི་མྱི་མཐུན་ཕྱོགས་ཀྱི་རྟོག་པ་འཆལ་པ་བཞི་གཅོད་པ་དང
སྦྱིན་པ་ལ་གནས་ནས་དེའི་མྱི་མཐུན་ཕྱོགས་ཀྱི་རྟོག་པ་སེར་སྣ་གཅོད་པའི་རྩོ་མོ་བསྟན་པའོ་༑་༑་བསཾ་གཏན་གྱི་ལ་ལྔ་སྟེ་༑་བསཾ་གཏན་ལ་གནས་ནས་ཟག་མྱེད་ཀྱི་ལཾ་བསྐྱེད་པ་དང་༑་གཞི་རྟེན་དུ་རྟོག་ཅིང་བསཾ་གཏན་གྱི་གཉེན་པོ་ལ་ཆགས་ན་འཁོར་བར་སྐྱེ་བ་དང་༑་དང་པོ་སྤོང
བའི་གཉེན་པོ་དང ༢་པ་སྤོད་བའི་གཉེན་པོ ༢་ཀྱིས་གཟུང་རྟོག་སྤོང་བའི་གཉེན་པོ་བསྟན་པ་དང་༑་བསཾ་གཏན་ལ་རོ་མྱང་ཞིང་རྫས་སུ་ཞེན་པ་གཅོད་པ་དང་༑་བསཾ་གཏན་ལ་སྐྱེས་བུ་བཏགས་པར་ཞེན་པའི་རྟོག་པ་གཅོད་པའོ་༑་༑་བརྩོན་འགྲུས་ཀྱི་ལ་བཞི་སྟེ་༑་མདོར་བསྟན་པ་དང
དཔེའ་དོན་རྒྱས་པར་བསྟན་པ་དང་༑་རྒྱུ་མཚན་དང་དེས་ན་སྐྱོ་བ་མྱེད་པར་གདཾས་པ་དང་ཞོར་ལ་གཉེན་པོ་ཐོབ་པས་བརྩོན་བ་དང་ལྡན་པ་དང་ལྔས་གཉེན་པོས་མྱི་མཐུན་སྤོང་བ་གདཾས་པ་དང་བཅས་པ་དང་༑་ཐབས་མྱི་མཁས་པ་གཞི་རྟེན་དུ་རྟོག་པས་མྱི་མཐུན་བ་དང་ལྡན་པ་དང་༑
བཟློག་པ་གཉེན་པོ་བརྩོན་འགྲུས་དང་ལྡན་བ ༢་ཀྱིས་གཞི་རྟེན་སྤོང་བ་གཉེན་པོ་དང་བཅས་པ་དང་༑་རྫས་སུ་ཞེན་པའི་རྟོག་པ་དང་ལྡན་པ་དང་༑་གཉེན་པོ་བློ་རྩལ་དང་ལྡན་བ་མྱི་སྐྱོ་བ ༢་ཀྱིས་མྱི་མཐུན་བ་རྫས་ས་ཞེན་པའི་རྟོག་པ་སྤོང་བ་དང་༑་རྟོག་པས་བཅིངས་པས་བདགཞན
གྱི་འདུ་ཤེས་ཅན་མྱི་མཐུན་བར་བསྟན་པ་དང་༑་གཉེན་པོ་དེ་དག ༢སུ་མྱེད་པར་སྤྱོད་པ ༢་ཀྱིས་བཏགས་ཡོད་སྤོང་བའོ་༑་༑་བཟོད་པའི་ལ ༢་ཏེ་༑་བཟོད་པ་ལ་གནས་པའི་ཡོན་རྟག་དང་༑་བཟོད་པའི་ལཾ་ཁྱེར་དངོས་སོ་༑་༑་ཡོན་ཏན་ལ ༣་སྟེ་༑་ཡུལ་ལ་སྤྲོ་རྒ་སྔོན་དུ
འགྲོ་བ་ཡོངསུ་རྟོག་པས་གཞི་རྟེན་གཅོད་པ་དང་༑་དེ་སྦྱིན་བྱ་ལས་ཁྱད་པར་དུ་འཕགས་པ་དང་༑་དེས་འབྲས་བུ་ཐོབ་པའོ་༑་༑་ལམ་ཁྱེར་དངོས་ལ ༣་སྟེ་༑་མྱི་མཐུན་ཕྱོགས་གཉེན་པོ་རྟེན་ཅན་གཅོད་པ་དང་༑་རྫས་ཡོད་གཅོད་པ་དང་༑་བཏགས་སྤྱོད་གཅོད་པའོ་༑་༑་ཚུལ
ཁྲིམས་ཀྱི་ལ་བཞི་སྟེ་༑་གཞི་རྟེན་དུ་རྟོག་པས་ཚུལ་ཁྲིམས་ཀྱི་མྱི་མཐུན་བ་འཆལ་པ་གཅོད་པ་དང་༑་དམན་བ་དོན་དུ་གཉེར་བ་གཉེན་པོར་རྟོག་པ་མྱི་མཐུན་བ་དང་དེའི་གཉེན་པོ ༢་ཀྱིས་གཉེན་པོ་རྟེན་ཅན་གཅོད་པ་དང་༑་རྟོག་པ་དང་ལྡན་པས་བདགི་འདོད་པའི་དོན་དུ་བསྲུང་བ

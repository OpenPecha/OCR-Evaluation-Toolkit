གསུཾ་སྟེ་༑་དགེ་འདུན་གྱི་ཕན་ཡོན་འཐོབ་པ་དང་༑་སངས་རྒྱས་མཐོང་བ་དང་མྱི་འབྲལ་བ་དང་༑་ཆོས་ཐོས་པ་ལས་མྱི་ཉཾས་པའོ་༑་དང་པ་ལ་གཉིས་སྟེ་༑་བསྟན་པ་དང་༑་བཤད་པའོ་༑་དེང་པ་གསུཾ་སྟེ་༑་སྐྱབས་སུ་འགྲོ་བ་བརྟན་པ་དང་༑་སེཾས་བསྐྱེད་བརྟན་པ་དང་༑་རིགས་དུ་སྐྱེ་བ་དང་༑་ཆོས་མཉཾ་པ་ཉིད་ཐོབ་མི་སྦྱོར་པ་ལ་རློཾ་སེཾས་སྤངས་པ་དང་༑་དཀོན་མཆོག་ལ་ཤེས་ནས་དད་པ་ཐོབ་མི་བསཾ་པ་གཡོ་བ་མྱེད་པ་དང་༑་ལྷག་པའི་བསཾ
པ་དག་པ་དང་༑་ཕ་རོལ་ཏུ་ཕྱིན་པ་ཡོངས་སུ་རྫོགས་པར་མྱེད་པ་དང་༑་འཇིག་རྟེན་ལས་འདས་པའི་ལཾ་དཾ་པར་ཞུགས་པར་འགྱུར་བ་དྲུག་གིས་ས་ལ་འཇུག་པའོ་༑་༑་བསྡུས་ཏེ་བརྗོད་པ་ལ་གཉིས་སྟེ་༑་རྒྱུའི་ཁྱད་པར་དང་༑་འབྲས་བུའི་ཁྱད་པར་རོ་༑་༑་མདོ་གཞན་གསུཾ་ནི་གསལ་ལོ་༑་༑་སེཾས་སྐྱེད་ལ་དྲུག་སྟེ་༑་ཐུན་མོང་གི་ཕན་ཡོན་དང་༑་རྟེན་གྱི་གང་ཟག་དང་༑་རབ་ཏུ་དབྱེ་བ་དང་༑་སྨོན་པའི་མཚན་ཉིད་དང་༑་༑་རྨོན་པའི་ཆེ
པ་དང་༑་དེའི་ཐུན་མོང་མ་ཡིན་པའི་རྐྱེན་ནོ་༑་རྟེན་གྱི་གང་ཟག་ལ་གཉིས་སྟེ་༑་སོ་སོའི་སྐྱེ་བོ་རྟེན་དུ་བསྒྲུབ་པ་དང་༑་དེ་ལ་ལུང་གཞན་དང་འགལ་བསལ་བའོ་༑་དང་པོ་ལ་གསུཾ་སྟེ་༑་བདག་ལྟ་དམྱིགས་པ་དང་༑་ཆོས་སུ་ལྟ་བ་དང་ཁོང་འཁྲོ་དང་སྡུག་བསྔལ་དམྱིགས་པ་གཉིས་ཀྱིས་ས་ཐོབ་པ་དང་མྱི་འཐུན་པའི་ཉོན་མོངས་དང་སྡུག་བསྔལ་དམྱིགས་པ་དང་༑་དཔེ་དང་༑་དོན་གཉིས་ཀྱིས་ས་ཐོབ་པ་དང་མྱི་འཐུན་པའི་སྒྲུབ་པ
དམྱིགས་པ་དང་༑་དེ་དག་གིས་གྲུབ་པའི་དོན་ཏོ་༑་འདི་ལ་གཉིས་སྟེ་༑་ས་མ་ཐོབ་པ་རྟེན་ཏུ་གྲུབ་པ་དང་༑་དེ་ཉིད་སྒྲུབ་པའོ་༑་འདི་ལ་གསུཾ་ཏེ་༑་བྱིས་པའི་རྟུད་པ་ལས་འདས་པ་དང་༑་དགེ་བའི་ཆེས་མང་པོས་རྣཾ་པར་བསྟན་པ་དང་༑་རྒྱ་ཆེན་པ་ལ་མོས་པའི་དགའ་བདེས་ཆིམ་པ་དང་༑་ལུན་རེ་ལོར་ཐེག་པ་མཆོག་གོམས་པ་རྫོབས་པ་དང་༑་ཆེད་དུ་བྱ་བ་དོན་ཏུ་གཉེར་བ་མཐར་ཕྱིན་པ་དང་༑་ཚོགས་མངོན་བསྒྲུབ་པའི་སྦྱོར
བ་རྫོགས་པ་དྲུག་གིས་མོས་པ་ཆེན་པོའི་རང་བཞིན་ལུང་གིས་བཤད་པ་དང་༑་དྲང་དོན་ཡིན་ཡང་མྱི་གནོད་པ་དང་༑་གཞན་དུ་དྲང་བར་མྱི་ནུས་པ་གཉིས་ཀྱིས་དེ་དགོངས་པ་ཅན་དུ་འདོད་པ་དགག་པ་དང་༑་རྩོད་པ་སྤང་བའོ་༑་༑་ལུང་བཞན་དང་འགལ་བ་སྤང་བ་ལ་གཉིས་སྟེ་༑་དེ་དང་འགལ་བའི་ལུང་དགོད་པ་དང་༑་དགོས་པ་དང་༑་དགོངས་གཞི་དང་༑་སྒྲ་ཇི་བཞིན་པ་ལ་གནོད་པའི་ལུང་གསུཾ་གྱིས་ལུང་གི
དགོངས་པ་སྦྱར་བའོ་༑་༑་སྨོན་པའི་མཚན་ཉིད་ལ་གསུཾ་སྟེ་༑་མཚན་ཉིད་ཀྱི་རང་བཞིན་དང་༑་སྒྲུབ་པས་སངས་རྒྱས་ཀྱི་རྒྱུར་འཐད་པ་དང་༑་དེ་ཉིད་ལུང་གིས་བསྒྲུབ་པའོ་༑་༑་ཆེ་བ་ལ་གསུཾ་སྟེ་༑་དཔེ་དང་༑་དོན་གཉིས་ཀྱིས་འཁོར་བའི་བདེ་བ་འགྲུབ་པ་དང་༑་ཕན་པས་གྲུབ་པ་དང་༑་དོན་དང་༑་འཐད་པ་གཉིས་ཀྱིས་བདེ་བ་གྲུབ་པའོ་༑་༑་བསླབ་པ་རྫས་སུ་བསྒྲུབ་པ་ལ་གསུཾ་སྟེ་༑་སྒྲུབ་པ་པོའི་གང
ཟག་དང་༑་ཡང་དག་པར་ལེན་པའི་ཚུལ་དང་༑་བླངས་ནས་རྗེས་སུ་སྒྲུབ་པའི་མཚན་ཉིད་དོ་༑་དང་པོ་ལ་གསུཾ་སྟེ་༑་སོ་སོའི་སྐྱེ་བོ་རྟེན་ཡོན་པའི་སྒྲུབ་བྱེད་དང་༑་གང་ཟག་གཉིས་ཀྱི་བླབ་པའང་ཁྱད་པར་དང་༑་བུ་མྱེད་ཀྱང་ངོན་དུ་མྱི་འགལ་བའོ་༑་དང་པོ་ལ་གཉིས་སྟེ་༑་ལྷུང་བའི་རྒྱུ་དང་༑་ཉེས་དམྱིགས་རྣཾ་པར་གཞག་པ་གཉིས་ཀྱིས་ལྷུང་པ་རྣཾ་པར་གཞག་པ་བསྒྲུབ་པ་དང་༑་བསླབ་པ་རྣཾ་པར་གཞག
པ་བསྒྲུབ་པའོ་༑་༑་ལེན་པའི་ཚུལ་ལ་ལྔ་སྟེ་༑་ཕ་རོལ་པས་བླང་བ་དང་༑་རང་ཉིད་ལས་བླང་བ་གཉིས་ཀྱིས་ལེན་པའི་ཡུལ་དང་༑་ནུས་པའི་རིམ་པ་དང་༑་དེ་ལྟ་མ་ཡིན་པའི་ཉེས་པ་དང་༑་སྐབས་པ་བཏུ་པ་གསུཾ་ཀྱིས་བླང་པའི་གཞི་དང་༑་ལེན་པའི་དུས་དང་༑་ཆོ་ག་དང་༑་གཏན་ཏུ་དཾ་བཅའ་བར་མྱི་ནུས་པ་སྤང་བའོ་༑་ཆོ་ག་ལ་གཉིས་སྟེ་༑་སྦྱོར་བ་དང་༑་དངོས་གཞི
པའི་གསུཾ་སྟེ་༑་སྤྱོད་པའི་ངོ་བོ་ཁས་བླངས་བ་དང་༑་སྤྱོད་པ་དང་ལྡན་པའི་སེཾས་བསྐྱེད་པ་ཁས་བླངས་པ་དང་༑་བསཾ་པ་སྦྱར་པ་དང་༑་སེཾས་ཅན་དང་སྣོད་ཀྱི་འཇིག་རྟེན་ཀྱི་ཞིང་སྦྱར་བ་དང་༑་དང་པོ་སྦྱར་བ་བཞི་སྤྱོད་པ་དང་ལྡན་པ་རྗེས་སུ་བསྒྲུབ་པའི་བྱལ་བ་ཁས་བླང་བའོ་༑་༑་བླངས་ནས་རྗེས་སུ་བསྒྲུབ་པའི་མཚན་ཉིད་ལ་གསུཾ་སྟེ་༑་བསླབ་པ་བསྒྲུབ་པ་ལ་ནུས་པ་བསྐྱེད་པ་དང་༑

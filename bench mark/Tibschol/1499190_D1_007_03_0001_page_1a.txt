༑༑་ཨོཾ་སྭ་སྟི་༑་བསླབ་པ་ཀུན་ལས་བཏུས་པའི་དོན་བསྡུས་པ་ནི་རྣཾ་པ་གསུཾ་ཏེ་༑་རྩོཾ་པ་དང་འབྲེལ་པའི་དོན་དང་༑་སྐབས་ཀྱི་དོན་དང་༑་མཐར་ཕྱིན་པའི་བྱ་བཨོ་༑་༑་དང་པོ་ལ་གཉིས་སྟེ་༑་མྱིའི་འགྲོ་བ་དང་༑་འགྲོ་བ་གཞན་ཉན་པར་བསྐུལ་བ་གཉིས་ཀྱིས་ཆོས་ཉན་པ་ལ་སྦྱར་བ་དང་༑་རང་བཤད་པ་ལ་འཇུག་པ་འབྲས་བུའོ་༑་འདི་ལ་གསུཾ་སྟེ་༑་ཕྱག་བཙལ་བ་དང་༑་བཤད་པར་དཾ་བཅའ་བ་དང་༑
གཞན་རྟོགས་པ་གཙོ་བོ་མ་ཡིན་པ་དང་༑་རང་རྟོགས་པ་གཙོ་བོ་ཡིན་པ་དང་༑་གཞན་དོན་ལ་ལྟོས་པ་ཡོད་པ་གསུཾ་གྱིས་ལེའུ་བསྐྱུང་བའོ་༑་༑་སྐབས་ཀྱི་དོན་ལ་གསུཾ་སྟེ་༑་རྟེན་དང་༑་སེཾས་བསྐྱེད་པ་དང་༑་བསླབ་པ་བསྒྲུབ་པའོ་༑་རྟེན་ལ་གཉིས་སྟེ་༑་ལུས་དང་༑་བསཾ་པའོ་༑་དེ་ལ་གཉིས་སྟེ་༑་རྒྱུ་དང་༑་བསཾ་པ་གཉིས་ཀྱིས་བརྩེ་བའི་བསཾ་པ་དང་༑་དད་པའི་བསཾ་པའོ་༑་འདི་ལ་མདོའི་ཁ་བཞིས་བསྟན་པ་ལས་དཀོན
མཆོག་སྒྲོན་མའི་མདོ་ལ་གཉིས་སྟེ་༑་རྒྱ་ཆེར་བཤད་པ་དང་༑་མདོར་བསྡུས་ཏེ་བརྗོད་པའོ་༑་རྒྱས་པར་བཤད་པ་ལ་གཉིས་སྟེ་༑་ཐུན་མོང་གི་ཕན་ཡོན་དང་༑་ཁྱད་པར་གྱི་ཕན་ཡོན་སྟེ་༑་དང་པོ་ལ་དྲུག་སྟེ་༑་བྱང་གྲུབ་ཀྱི་སེས་སྐྱེ་བ་དང་༑་མྱ་ངན་ལས་འདས་པ་ཐོབ་པར་བྱེད་པ་དང་༑་བསཾ་པ་དང་སྦྱོར་བའི་རྩ་བ་ཡིན་པ་དང་༑་བྱ་བ་སྣ་ཚོགས་བྱེད་པ་དང་༑་ཚོགས་དང་༑་སྦྱར་བ་དང་༑་མཐོང་བ་དང་༑་བསྒོ་པའི་ཕཾ་སྒྲུབ་པར་བྱེད
པ་བཞིས་ལཾ་གྱི་དབྱེ་བ་སྒྲུབ་པར་བྱེད་པ་དང་༑་ལཾ་དང་འབྲས་བུ་སྟོན་པར་བྱེད་པའོ་༑་༑་ཁྱད་པར་གྱི་ཕན་ཡོན་ལ་གསུཾ་སྟེ་༑་སངས་རྒྱས་ཀྱིས་བཅས་པའི་བསླབ་པ་མྱི་འདོར་དང་༑་དཾ་པའི་སྐྱེ་བོས་བསྡགས་པ་གཉིས་ཀྱིས་སངས་རྒྱས་ལ་དད་པའི་ཕན་ཡིན་དང་༑་ཐོས་པས་ཆོག་པར་མྱི་འཛིན་པ་དང་༑་བསོད་ནཾས་མངོན་པར་འད་བྱེད་པ་གཉིས་ཀྱིས་ཆོས་ལ་དད་པའི་ཕན་ཡོན་དང་༑་དགེ་འདུན་ལ་དད་པའི་ཕན་ཡོན་ནོ་༑་འདི་ལ

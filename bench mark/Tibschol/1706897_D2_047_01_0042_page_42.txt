ཚད་མ་ལ་མ་ཁྱབ་པའི་ཕྱིར་༑་དེས་ན་འདིར་ཤེས་བྱའི་གཉིས་གནོད་མེད་དུ་གནས་པ ༡་ལ་བདེན་པ་ཞེས་བྱ་༑་དེ་ཡང་ཇི་ལྟར་བློས་ཡུལ་དུ་བྱས་པ་ལ་བློ་གཞན་གྱི་གནོད་པ་མེད་པའོ་༑་དཔེར་ན་དངོས་པོའི་གཤིས་དེ་དོན་བྱེད་ནུས་པ་བྱས་པ་མི་རྟག་པ་སྒྱུ་མ་ལྟ་བུ་ཡིན་༑་དེ་ལྟར་གསུང་བས་ལ་བློ་གཞན་གྱི་གནོད་པ་མེད་པ་ལྟ་བུ་འམ་དངོས་མེད་ཀྱི་གཤིས་དོན་བྱེད་ནུས་དང
སྟོང་བ་ལསོགས་པ་ཡིན་དངོས་མེད་དེ་ལྟར་ཡུལ་དུ་བྱས་པ་ལ་བློ་གཞན་གྱི་གནོད་པ་མེད་པ་ལསོགས་པའོ་༑་༑ ༢་པསོགས་བྱེད་བློའི་རང་བཞིན་ལ ༣་སྟེ་༑་རྟོགས་པའི་མཚན་ཉིད་དང་༑་རྟོགས་པའི་བྱེད་པ་དང་༑་དེ་ལ་བརྩད་པ་སྤང་པའོ་༑་༑་དང་པོ་ནི་རྟོགས་པ་རང་གི་ངོ་བོ་སྒྲོ་འདོགས་གཅོད་བྱེད་ཅེས་གནས་ལུགས་རྟོགས་པས་དེ་མིན་དུ་འཛིན་པ་བསལ་བ ༡་ཡིན་པ
འདི་ལ ༣་སྟེ་༑་སྒྲོ་འདོགས་ཀྱི་མཚིད་དང་༑་དབྱེ་བ་དང་༑་ཚད་མས་དེ་སེལ་བའི་ཚུལ་༑་༑་དང་པོ་ནི་གནས་ལུགས་ལས་བཟློག་པར་འཛིན་ཅིང་ཚད་མའི་གནོད་བྱར་གྱུར་པའོ་༑ ༢་པ་ནི་ཐེ་ཙོམ་དང་ཞེན་ཡུལ་ལ་འཁྲུལ་པའི་ལོག་ཤེས ༢་སོ་༑་སྣང་ཡུལ་ལ་འཁྲུལ་པའི་ལིག་ཤེས་ལ་ཚད་མའི་གནོད་བྱ་ཡིན་པས་མ་ཁྱབ་པོ་༑་༑ ༣་པ་ནི་བཟློག་ཕྱོགས་སུ་འཛིན
པ་སེལ་ཙམ་ལ་བྱེད་ན་གང་ཟག་གི་བདག་ཏུ་འཛིན་པ་ཡང་ཚད་མར་འགྱུར་དུ་མར་འཛིན་པ་སེལ་བའི་ཕྱིར་རོ་ཞེ་ན་༑་འཛིན་སྟངས་དོན་ལ་མི་འཁྲུལ་བར་རང་གིས་ངེས་པའི་སྟོབས་ཀྱིས་དེ་མིན་དུ་འཛིན་པ་སེལ་བར་བྱེད་པས་ཉེས་པ་མདོད་༑་དེ་སྐད་དུ་སློབ་དཔོན་གྱི་ཚད་མ་དང་ནི་སྒྲོ་འདོགས ༢་༑་༑་གནོད་བྱ་གནོད་བྱེད་ངོ་བོའི་ཕྱིར་༑་༑་འདིར་ནི་སྒྲོ་འདོགས་དབེན་པ་ལ་༑་༑་ཚད་མ
གནོད་ཅེས་བྱ་བར་བསྟན་ཅེས་གསུང་སོ་༑་༑་ཡུལ་གྱི་ཁྱད་པར་སྔར་མ་རྟོགས་པ་ལ་འཇུག་པ་དེ་རྫས་སྔར་མ་རྟོགས་པ་ལ་འཇུག་པ་འི་རིགས་སྔར་མ་རྟོགས་པ་ལ་འཇུག་པ་ཡིན་དང་པོ་ལྟར་ན་བཅད་ཤེས་ལ་ཁྱབ་ཅེས་སོ ༢་པ་ལྟར་ན་མི་སྲིད་པར་ཐལ་ལོ་ཞེ་ན་༑་སྒྲོ་འདོགས་བཅད་རུང་གི་དོན་སྔར་མ་རྟོགས་པ་ལ་འཇུག་པ་ཡིན་པས་སྐྱོན་གང་ཡང་ཎ་དོ་༑་༑་དེ་ཡང་སློབ་དཔོན
གྱིས་ཚད་མ་ནི་སྔར་མ་རྟོགས་པའི་ཡུལ་ཅན་ཡིན་པའི་ཕྱིར་ཏེ་༑་གཞན་དུ་ན་ཧ་ཅང་ཐལ་བའི་ཕྱིར་ཞེས་གསུང་སོ་༑་༑་འཛིན་སྟངས་དོན་ལ་མི་འཁྲུལ་པ་ཅེས་པ་དེ་རང་མཚན་ལ་མི་འཁྲུལ་བ་ལ་བྱེད་དམ་རྣམ་པ་ལ་མི་འཁྲུལ་བ་ལ་བྱེད་༑་དང་པོ་ལྟར་ན་དངོས་མེད་རྟོགས་པའི་ཚད་མ་ལ་མ་ཁྱབ ༢་པ་ལྟར་ན་ཟླ ༢་སྣང་གི་ཤེས་པ་ཡང་ཚད་མར་འགྱུརོ་ཞེ་ན་༑་དེ་འདྲའི
ཉེས་པ་མེད་དེ་སྒྲོ་འདོགས་པཅད་རུང་གི་དོན་ཙམ་ལ་མི་འཁྲུལ་བར་རང་གིས་ངེས་པ་ལ་བྱེད་པ་ཡིནོ་ཚད་མ་འཛིན་དོན་ལ་མི་འཁྲུལ་བ་དེ་འབྲེལ་པ་ཡོད་ནས་སཾ་མེད་ཀྱང་ཡིན ༢་པ་ལྟར་ན་འབྲེལ་མེད་ཀྱི་རྟགས་སྲིད་པར་ཐ་པ་དང་པོ་ལྟར་ན་བདག ༡་གི་དེ་ལས་བྱུང་དང་པོ་ལྟར་ན་བེ་རིག་བདག ༡་ཏུང་འགྱུར ༢་པ་ལྟར་ན་དུས་མི་མཉཾ་པར་ཐལ་ལོ་ཞེ་ན་༑་འབྲེལ་པ་ཡོད་ནས་མི་འཁྲུལ
བ་ཡིན་དེ་ཡང་གང་ཞེ་ན་ཅི་རིགས་པར་གནས་ཏེ་༑་མྱོང་བྱ་བདེ་བསོགས་དང་མྱོང་བྱེད་རང་རིག་ཀུན་ལ་བདག ༡་པའི་འབྲེལ་པ་ཡང་ཡོད་༑་གཞལ་བྱ་སྔོན་པོ་དང་དེ་འཛིན་པའི་ཚད་མ་འཾ་༑་སྒྲ་མི་རྟག་སྒྲུབ་དང་དེ་རྟོགས་ཀྱི་རྗེས་དཔག་ཚད་མ་ཀུན་ལ་དེ་ལས་བྱུང་པའི་འབྲེལ་པ་ཡང་ཡོད་༑་དོན་སྤྱི་ལ་དོན་བྱེད་ནུས་པས་སྟོང་བས་དངོས་མེད་ཀྱི་ཐ་སྙད་དུ་དཔོག་པ་ལསོགས་པ་ཇི་ལྟར
ཞེ་ན་༑་རྟགས་དང་སྒྲུབ་བྱ་ལ་བདག ༡་པའི་འབྲེལ་པ་ཡོད་རྟགས་འཛིན་དང་རྗེས་དཔག་ལ་དེ་བྱུང་འབྲེལ་པ་ཡོད་རྟགས་དང་རྟགས་འཛིན ༢་ལ་བྱས་ཆོས་བྱེད་ཆོས་ཀྱི་འབྲེལ་པ་ཡོད་པ་ཡིན་༑་དེ་ཡང་སློབ་དཔོན་གྱིས་མངོན་སུམ་ཡང་ནི་དོན་མེད་ན་༑་༑་མི་འབྱུང་པས་ལས་ཚད་མ་ཉིད་༑་༑་འབྲེལ་པྲི་ནི་རང་བཞིན་ཏེ་༑་༑་རྒྱུ་ཡིན་པས་ན ༢་ཀ་མཚུངས་ཞེས་གསུངས་སོ་༑༑

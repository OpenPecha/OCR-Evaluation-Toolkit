༑༑་བདེ་བར་གཤེགས་པ་འཇིག་རྟེན་མཐའ་དག་གི་མ་འདྲིས་པའི་མཛའ་བཤེས་དམ་པར་གྱུར་པ་ལ་ཕྱག་འཚལ་ལོ་༑་༑་བག་ཆགས་བཅས་པའི་སྒྲིབ་ཚོགས་ཀུན་བཅོམ་ཞིང་༑་༑་སྤྲོས་བརྗོད་ཀུན་བྲལ་ཆོས་རྣམས་མཐའ་དག་ལ་༑་༑་ཀུན་ནས་སྤྱན་གྱུར་བདེ་གཤེགས་འགྲོ་མགོན་མཆོག་༑་༑་འཇིག་རྟེན་གསུམ་ན་བླ་མ་གཅིག་དུ་རྒྱལ་༑་༑་བྱིས་པའི་སྐྱེ་བོ་བདག་འདྲ་བློ་སྨན་ཞིང་༑༑
མཆོག་གི་ལམ་ལ་བརྩོན་པའི་སྟོབས་ཆུང་བས་༑་༑་དམ་པའི་ལས་ཅན་ཁྱེད་སྐུལ་འོས་མྱིན་མོད་༑་༑་ཆོས་རྗེ་བ་མའི་གསུང་མཆོག་ཐིགས་ཚུལ་བརྗོད་༑་༑་འགྲོ་ཚོགས་འདི་ཀུན་ཐོག་མྱེད་མི་རྟག་མྱེས་༑་༑་ཀུན་ཏུ་བསྲེགས་གྱུར་མཐོན་དམན་སྣ་ཚོགས་སུ་༑་༑་མ་རིག་སྲེད་སོགས་ཉོན་མོངས་ལས་ཀྱི་མཐུས་༑་༑་སྡུག་བསྔལ་རྒྱ་ཚོའི་ལྦ་ཀློང་ཆེར་བྱིང་མནར་༑་༑་སངས་རྒྱས་རྣམས་ཀྱང་ཐོགས་མྱེད་པ་རེས
ཀྱང་༑༑་གྲངས་ལས་འདས་པའི་གདུལ་བྱ་བསྒྲལ་མོད་ཀྱི་༑་༑་དེ་ལས་བདག་ཅག་ཅི་ཞིག་ལྟར་བྱོལ་ཏེ་༑་༑་ཀུན་ཀྱི་གསོ་བའི་སྤྱོད་ཡུལ་མ་གྱུར་མཚར་༑་༑་འདི་འདྲ་མ་རིག་མཐུ་ལ་རྗེས་བསམས་ཏེ་༑་༑་ཀུན་ཏུ་སྐྱོ་བ་བསྟེན་ཅིང་ལན་མང་གིས་༑་༑་བསྒོམས་ལ་སྲིད་པ་གཞིག་ཕྱིར་གློ་བུར་དུ་༑་༑་མགོ་ལ་མེ་ཤོར་གསོད་པས་ཆེས་མྱུར་བསྒྲིམ་༑་༑་དེ་ལས་ཐག་མར་ཆོས་དཀར་ཐམས་ཅད་ཀྱི་༑༑
སྐྱེད་དང་གནས་དང་འཕེལ་བའི་བགྲོད་ཅིག་རྟེན་༑་༑་བཤེས་གཉེན་རིན་ཆེན་དམ་པ་བཀུར་སྟི་དང་༑་༑་རྙེད་དང་རིམ་འགྲོ་བསྒྲུབ་སོགས་ཀུན་ཀྱིས་བསྟེན་༑་༑་འདི་ནི་ཆོས་ཀུན་བསྡུས་པའི་སྡོམ་ལྟ་བུར་༑་༑་ཆོས་སྒོ་འབུམ་ཕྲག་མང་པོ་མངོན་འདུ་ལས་༑་༑་དག་ལེགས་མ་ལུས་སྒོར་གྱུར་གཟིགས་པས་ན་༑་༑་ཐུབ་པས་ཚངས་སྤྱོད་ཡོངས་སུ་རྫོགས་པར་གསུངས་༑་༑་གལ་ཏེ་དེ་ལ་དྲིན་བཟོའི་བློ་མྱེད་དམ་༑
ཁེ་པ་པས་མ་གུས་བརྙས་པས་ཡོང་བྱེད་ན་༑་༑་སྐྱེ་བ་ཀུན་དུ་དམ་པའི་མགོན་བྲལ་འགྱུར་༑་༑་འགྲོ་འདིར་དེ་ལས་མ་རུངས་ལས་གང་ཡོད་༑་༑་དེས་ན་གནས་འདི་བསམ་པ་ཀུན་ཀྱིས་ནི་༑་༑་རུས་པའི་གཏིང་ནས་ལམ་གྱི་རྩ་བ་ལ་༑་༑་སྙིང་པོ་ཡོད་པར་རྣམ་བལྟས་ནམ་དུ་ཡང་༑་༑་གོམ་ཚུགས་མི་འཁྱར་བ་ལ་སྲོག་སྡོས་བྱ་༑་༑་དལ་འབྱོར་རིན་ཅེན་དམ་པ་དེ་ནས་ནི་༑་༑་སངས་རྒྱས་མཐར་ཐུག་བདེ་བ་མི་ཟད
གཞི་༑་༑་ཅི་ལ་བབ་ཀྱང་ཆུད་གཟན་མི་རིགས་པས་༑་༑་ལས་མཆོག་བསྒྲུབ་པས་སྙིང་པོ་དམ་པ་བླང་༑་༑་འདི་ནི་རྙེད་དང་བསྟོད་གྲགས་བདེ་བ་དག་༑་༑་ཚོལ་ཞིང་གཞན་པ་དོར་འདོད་སྤྲོས་པ་ཡི་༑་༑་བུན་ལོང་གཡེང་བ་བརྐས་པས་ཆུད་གཟོན་ན་༑་༑་འགྲོ་འདིར་དེ་ལས་བདག་བསླུས་གཞན་གང་ཡོད་༑་༑་དེ་ཡང་མི་རྟག་སྲིན་པོས་ཉེར་བཟུང་བས་༑་༑་ཅུང་ཟད་ཙམ་ཡང་ཡིད་བརྟན་གནས་མྱིན་ཏེ་༑་༑་སྐད་ཅིག་རི
གཟར་ཆུ་བས་མྱུར་འདའ་ཞིང་༑་༑་ཉིན་མཚན་སྡོད་མྱེད་པས་ཀྱང་ཤུགས་དྲག་བདའ་༑་༑་གཞན་པས་བློ་བུར་འཆི་རྐྱེན་བསམ་འདས་པས་༑་༑་དུས་མྱིན་འཆི་བས་བཅོམ་མྱེད་ཉེ་བར་འཇོམས་༑་༑་འོན་ཀྱང་ཕྱིན་ཅི་ལོག་བཞིས་ཆེར་བསླུས་པས་༑་༑་བརྒྱ་ལམ་ན་ཡང་འདི་འདྲའི་དོགས་མྱེད་མཚར་༑་༑་དེ་ཕྱིར་བདག་ལ་ཕན་འདོད་སྐལ་ལྡན་གྱིས་༑་༑་འདི་འདྲ་རྗེས་བསམས་ཉིན་མཚན་ཕྱད་པར་ནི་༑་༑
ལས་གཞན་མྱེད་པར་དགེ་ཚོགས་བསྒྲུབ་བརྩོན་པས་༑་༑་གཡུལ་དུ་མཚོན་ལྷུང་ལེན་པས་ཆེས་ལྷག་བསྒྲིམ་༑་༑་དེ་ལྟར་འོལ་བྱིར་བསམས་ན་འཇིག་རྟེན་པའི་༑་༑་ཆོས་ཀྱི་སྤྲོས་ལ་ཕྱྭས་ཀྱི་གནས་ལྟ་བས་༑་༑་དགེ་ལེགས་ཕྲ་ལ་གཅིགས་པོ་ཆེར་བཟུང་ནས་༑་༑་སྒྲུབ་ལ་གཡེལ་མྱེད་སྙིང་པོ་ལེན་དུ་ངེས་༑་༑་དེས་ན་ཐམས་ཅད་བོར་ཏེ་ཆ་དགོས་ཀྱང་༑་༑་ལས་ནི་མྱི་འདོར་གྲིབ་མ
རིན་པོ་ཆེའི་ཕྲེང་བ་ལྔ་བཅུ་པ་ཞེས་བྱ་བ་གྲོ་ལུང་པའི་འཕྲིན་ཡིག་ལཾ་རིམ་༑
